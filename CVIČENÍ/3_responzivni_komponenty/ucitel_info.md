# Informace pro vyučujícího o cvičení
V tomto cvičení budou studenti vytvářet komponenty v rámci responzivního designu webových stránek. Startovací kód poskytne studentům HTML strukturu všech komponent, krom jedné, které budou muset studenti dovést do vizuálně i funkčně kompletní podoby, s ohledem na přizpůsobení se různým šířkám zařízení. U jedné komponenty (story) budou studenti tvořit její HTML strukturu včetně tříd dle metodologie BEM. U všech ostatních komponent se studenti zaměří na jejich stylování v rámci responzivity. U komponent třídy card__container budou muset využít media i container query.
Studenti si během tohoto cvičení procvičí práci a využití container-queries a flexboxu. Pracovat budou také s metodikou BEM, tvorbou HTML struktury komponenty a procvičí si základy stylování v CSS.
